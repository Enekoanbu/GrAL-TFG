# Savonius motako sorgailu eoliko baten eraikuntza eta errotore desberdinen azterketa

## Laburpena

Lan honetan ardatz bertikaleko aerosorgailuen funtzionamendua aztertzen da, zehazki, *Savonius* motako sorgailuetan zentratuko da lana. Eraikinetan mota honetako haize-errotak instalatzearen egokitasunaren zergatia azalduko da. Bestalde, azterketa aurrera eramateko, lehenik aipaturiko motako aerosorgailu baten diseinua eta muntaia egingo da eta, ondoren, egindako muntaiko errotoreak aldatuz bakoitzaren eraginkortasuna behatuko da. Errotoreak sortzeko **3D Inprimagailua** erabiliko da eta [Autodesk Fusion](https://www.autodesk.es/products/fusion-360/overview?term=1-YEAR&tab=subscription) programa erabiliko da diseinuak egiteko. Bestalde, jarduera esperimentaleko emaitzak biltzeko zirkuitu elektronikoak [Arduino UNO R3](https://docs.arduino.cc/hardware/uno-rev3/) plaka bat izango du txertatuta.

## Motibazioa

Gaur egungo gizartearen zeregin handienetako bat energia berriztagarrietarako trantsizioa ematea da. Helburu honen alde norbanako bakoitzak gehitu dezakeen apurra  ematea garrantzitsua da, baina benetan zer egin daiteke gure egunerokoan energia berriztagarriak sustatzeko? Oraingoz, norbaitek bere karbono-aztarna gutxitze aldera energia berriztagarriak instalatu nahi baditu bere bizitokian aukera nagusi eta ia bakarra eguzki-panelen instalazioa da. Hala ere, hauek arazo ugari dauzkate: Bakarrik egunez sortzen dute energia, eguraldiaren arabera urte sasoi batzuetan bereien errendimendua asko jeitsi daiteke, mantenimendu ugari behar dute klimaren higaduraren menpe baitaude eta, gainera, panelak eraikitzeko prozesuan ingurumenaren gaineko eragina nahiko handia da, zelula fotovoltaikoak sortzeko prozesu kimikoa ez baita oso ekologikoa. Honetaz gain, instalazio prozesua ez da merkea eta, gaur egun, jende gutxiren eskura dago. Bereziki, EAE-ren kasua aztertzen bada, bertako klima ez da oso egokia energia mota hau erabiltzeko, urtean zehar zerua oskarbi izaten ditugun egunak ez baitira gehiengoa eta, gainera, prezipitazio ugari izaten dira plaken gaineko higidura handituz.

Hau guztia esanik, ba al dago energia berriztagarririk, zeinak arazo guzti hauek gabe, bizi garen eraikinetan instalatzeko aukera ematen duen? Galdera honen erantzuna haize-energia izan daiteke, baina oriangoz ez da ohikoa haize-errotak hiri zein herrietan ikustea. Noski, badira denontzako ezagunak diren haize-errota haundiez gain eskala txikiagoan haize bidezko energia sorrera ahalbidetzen duten sistemak. Beste hitz batzuetan, bada posible herri edo hiri baten barruan haze-sorgailuak instalatzea, errotore mota egokiak aukeratuz gero. Lan honetan, zehazki, Savonius motako haize-erroten portaera aztertuko da eta aipaturiko xedea eta beste batzuk betetzeko egokiak diren ala ez behatuko da.

```{figure} ./Irudiak/RotorPortada.jpg
---
scale: 20%
align: center
name: RotorPortada
---
```

## Helburuak


