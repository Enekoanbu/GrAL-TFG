# Errotoreen Diseinua

Lan honen helburu nagusia, azken finean, Savonius motako aerosorgailuen eraginkortasuna hobetzeko bideak topatzea denez, errotore desberdin batzuen diseinua burutuko da, ondoren, eraginkortasun hoberena izan dezaketeenekin geratzeko eta 3D inprimagailuaren bidez aukeratutakoak sorrarazteko. Aipatu beharra dago kasu guztietan behe eta goi oinarriak egiteko 300mm-ko diametrodun eta 3mm-ko lodieradun xaflak erabili direla, aurreko atalean aurkeztutako prototipoaren dimentsioekin bat etortzeko.

## 1. Errotorea

```{figure} ./Irudiak/HegoDis0.png
---
scale: 63%
align: center
name: HegoDis0
---
Proposatutako lehenengo errotorearen diseinua.
```

Lehenengo errotore hau Savonius motako diseinu klasikoena da. 1929. urtean Sigurd J. Savonius asmatzaileak patentau zuen sorgailuak ({cite:ps}`SavOriginal`) forma honetako hegoak zituen eta, nahiz eta oso diseinu sinplea izan oraindik ere erabilia da. Diseinuak konplikatzeak dakarren hobekuntza modelo honekin alderatu behar da, hau baita mota honetako sorgailuen erreferentzia.

Izatez, {numref}`HegoDis0` irudian ikusi daitekeen bezala, errotorea tarte txiki batean gainezartzen diren bi tubo erdiz osatuta dago. Kasu zehatz honetan, erdi zirkuluek 165mm-ko kanpo-diametroa dute eta 2.5mm-ko lodiera.

## 2. Errotorea

```{figure} ./Irudiak/HegoDis1.png
---
scale: 63%
align: center
name: HegoDis1
---
Proposatutako bigarren errotorearen diseinua.
```

Diseinu honetan aurrekoari diametro handiagoko zati bat gehitu zaio erdi-zirkuluen alde horretan jotzen duen eta errotorea frenatzen duen haize kantitatea hobeto bideratzeko eta haize gehiago sartzeko errotorearen palen zati ahurrean.

## 3. Errotorea

```{figure} ./Irudiak/HegoDis2.png
---
scale: 63%
align: center
name: HegoDis2
---
Proposatutako hirugarren errotorearen diseinua.
```

Kasu honetan, egitura erdi-zirkularra aldatu da haizea ardatzetik distantzia handiago batera biltzeko eta horrela lortutako momentua handitzeko. 

## 4. Errotorea

```{figure} ./Irudiak/HegoDis3.png
---
scale: 63%
align: center
name: HegoDis3
---
Proposatutako laugarren errotorearen diseinua.
```

Kasu honetan, egitura erdi-zirkularra mantendu da, baina palen atzealdean sortzen diren turbulentziak minimizatze aldera egitura triangular kurbatu bat jarri da haizea hobeto bideratzeko helburuarekin.

## 5. Errotorea

```{figure} ./Irudiak/HegoDis4.png
---
scale: 63%
align: center
name: HegoDis4
---
Proposatutako bosgarren errotorearen diseinua.
```

Kasu honetan, aurreko bi kasuetako ideiak elkartu dira. Barnean momentua handitzeko forma erdizirkularra kurbatu da eta kanpoaldean forma triangular angeluzuzen bat erabili da palen atzealdeko turbulentziak minimizatzeko.